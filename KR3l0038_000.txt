# -*- mode: mandoku-view; -*-
#+TITLE: 後山談叢
#+DATE: 2015-08-24 23:38:03.440367
#+PROPERTY: ID KR3l0038
#+PROPERTY: BASEEDITION WYG    
#+PROPERTY: JUAN 提要
<pb:KR3l0038_WYG_000-1a>¶
欽定四庫全書　　　　　子部十二¶
　後山談叢　　　　　　　小説家𩔖一(雜事之屬/)¶
　　提要¶
　　　　(臣/)等謹案後山談叢四卷宋陳師道撰師道¶
　　　　字無已後山其别號也彭城人以薦為棣州¶
　　　　教授徽宗時官至秘書省正字事蹟具宋史¶
　　　　文苑傳陸游老學庵筆記頗疑此書之偽又¶
　　　　以為或其少作然師道後山集前有其門人¶
<pb:KR3l0038_WYG_000-1b>¶
　　　　魏衍附記稱談叢詩話别自為卷則是書實¶
　　　　出師道手又第四卷中記蘇軾卒時太學諸¶
　　　　生為飯僧考軾卒於徽宗建中靖國元年六¶
　　　　月師道亦以是年十一月二十九日從祀南¶
　　　　郊感寒疾卒則末年所作非少年所作審矣¶
　　　　洪邁容齋隨筆議其載呂許公惡韓范富一¶
　　　　條丁文簡陷蘇子羙以撼杜祁公一條丁晋¶
　　　　公賂中使沮張乖厓一條張乖厓買田宅自¶
<pb:KR3l0038_WYG_000-2a>¶
　　　　汚一條皆爽其實今考之良信然邁稱其筆¶
　　　　力髙簡必傳於後世不云他人所&KR0915;托邁去¶
　　　　師道不逺且其考證不草草知陸游之言未¶
　　　　免失之臆斷也乾隆四十六年十一月恭校¶
　　　　上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
